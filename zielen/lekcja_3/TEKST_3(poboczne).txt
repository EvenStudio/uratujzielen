Droga robi się już męcząca. Musisz chodzić po lasach, daleko od dróg, aby nikt cie nie zobaczył. A tym bardziej by nie zobaczył małego robota zaraz obok ciebie. Krajobraz jest monotonny, wszędzie małe domki, drzewa, łąki i trochę pól. Jesteś już za Śliwicami, kiedy postanawiasz zrobićź sobie przerwę. Przysiadasz pod drzewem i wyjmujesz bidon z wodą, kiedy RASU ci przerywa:
- Interesujące. Odbieram jakieś dziwne sygnały z lasu za twoimi plecami. Nie są jednak w żadnym znanym mi standardzie nadawania, więc nie potrafię ich odczytać.
- Chyba powinienem pójść to sprawdzić. Ale to jest jednak dziwne...

Chodzisz po lesie 15 minut, kiedy po raz kolejny RASU nagle się odzywa:
- Dwa dni temu mieszkanka Śliwic przekazała policji, że o 1 rano widziała jakiś błysk w lesie. Te sprawy muszą być powiązane. Źródło sygnału jest za 50 m, poprowadzę cie do niego.
Po chwili za bardzo gęstymi krzakami, patrzysz na bardzo nietypowy widok.

Statek kosmiczny ma kształt jaja. Główny kadłub jest z czarnoniebieskiego, nieznanego ci materiału, a także z świecących turkusowych elementów, jakby neonowych oraz okien z bardzo grubego niebieskiego szkła. Z przodu można zauważyć bardzo dziwne kolorowe logo. Poza tym po bokach ma dwa silniczki, tak gorące, że aż świecą na żółto i pomarańczowo, co kontrastuje z tak idealnie czarnym,że aż dwuwymiarowym, wypełnieniem silników. Z tyłu znajdują się cztery cylindryczne "rury wydechowe", prawdopodobnie też służące do napędu. Z dachu wystawała antena, prawdopodobne źródło sygnału. Była sześciokątna, głównie szara, ale pokryta turkusowymi, niebieskimi i żółtymi kropkami. Najdziwniejsze jest to, że statek się unosi dzięki jakiemuś polu siłowemu, które widać! Pół metra pod statkiem jest świecący turkusowy okrąg wypełniony dziwnymi wzorami.

Poprawka. To już nie jest najdziwniejsze. Z dna wychyla się czteropalczasta, płaziasta ręka i... ci macha. Po chwili, na twoich oczach wypełza reszta ciała kosmity. Przypomina połączenie żaby i człowieka, z dodatkiem elfiego stroju. Czekaj. Z dna wychyla się... pies?! Już zamierzasz uciekać, kiedy płaziasty zaczyna wydawać dziwne dźwięki. Widzi, że to nie działa, i wyjmuje małego latającego robota. Cały czas boisz się o życie. Robot przemawia sztucznym głosem:
- W-i-t-a-m. Być przy-bysz. Tłumacz coraz lepszy. Nazywać się Inox z planety Korkok. A ten włochaty całkiem inteligencja organizm to Azor. Znaleźć go przy droga. Mój przyjaciel, ale nie może mi pomóc. Statek zniszczony. Ja potrzebować pomoc.
- Wiitam - głos trzęsię ci się ze strachu - co się stało?
- Ja rozbić się podczas misja zwiadowcza. Nasza cywilizacja chcieć wiedza o wasza cywilizacja. Ja nie jeść i nie pić od czterech pokarlów. To być dwa ziemia doba. Ja potrzebować jedzenie i picie. Azor też.
Wyjmujesz bidon, racje żywnościowe i dzielisz się z resztą.
- Postaram się wam jakoś pomóc. Tylko powiedzcie jak. Azorowi też pomogę.