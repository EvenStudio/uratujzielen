Nareszcie jesteś we Wrocławiu. Co prawda to tylko obrzeża, ale przynajmniej możesz już wsiąść w komunikację miejską bez wzbudzania podejrzeń. RASU chowasz w walizce. Jedziesz tramwajem, w celu dotarcia na rynek, ale na Moście Grunwaldzkim robot odzywa się cicho:
- Wysiądź.
RASU pewnie nie powie ci o co chodzi, ponieważ jest tu trochę ludzi. Oddalasz się w stronę Politechniki Wrocławskiej, idąc brzegiem Odry. Kiedy właśnie mijasz "Serowiec",teraz opustoszały z powodu wakacji, robot znowu przemawia, tym razem głośniej:
- Idziesz na szczęście w dobrą stronę. Za kilometr znajdziesz Stację Badawczą i Oczyszczającą "ODRA" IEA. Odczyty z rzeki są tragiczne. Można tu znaleźć pół tablicy Mendelejewa. Agencja wysyła cię tam, abyś im pomógł oczyścić Odrę za pomocą wyszkolenia i doświadczenia. Do tego nie jest to dla mnie jasne, ale komunikat mówi też "frytki z kawiorem".
- Na szczęście ja wiem co on oznacza. W tej stacji znajdę lokalizację człowieka, któremu mam oddać pendrive'a. W drogę!

Po 5 minutach stoisz przed małym budynkiem w kształcie rotundy. Jest on ukryty za drzewami i zaroślami. Używasz swojego identyfikatora, aby otworzyć drzwi, i ukazuje ci się niezwykły widok. Na środku hali znajduje się duży zbiornik z wodą, a obok niego pracują w dużym stresie jacyś ludzie. Obsługują oni bardzo nowoczesne i skomplikowane maszyny, a wszystkie z nich pokazują ostrzeżenia, czerwone wykrzykniki i inne niezbyt optymistyczne sygnały. Podchodzi do ciebie człowiek w kitlu:
- Dzień dobry. Jestem profesor Mikołaj Dipol. Obecnie zarządzam tą placówką. Potrzebujemy twojej pomocy, agencie PL-4638. Odra jest w fatalnym stanie, a nasze maszyny sie psują. Na pewno posiadasz takie umiejętności, aby nam pomóc. Jak skończysz pracę, to postawię ci frytki z kawiorem w bufecie(to szpiegowski pseudonim na udzielenie informacji o lokalizacji agenta, któremu masz oddać pendrive). Zaczynamy?
Zdajesz sobie sprawę, że musisz się zgodzić, bo inaczej cała misja będzie nieudana:
- Zaczynamy!

*zaglądasz do podręcznika*

- Musisz znaleźć zepsute urządzenia, a następnie je naprawić i wykonać restart systemu. UWAGA! Jeżeli będziesz próbował naprawić działające urządzenie, jest duża szansa, że się zepsuje.
Jak to zrobisz, urządzenia znowu będą w stanie czyścić Odrę tak, jak należy! Jeśli nie, to biedny Wrocław spotka katastrofa!

Powodzenia!

[łososiowa ramka
Jest 50 urządzeń (z indeksem od 0 do 49). urzadzenia[i].dziala zwraca true, jeśli urządzenie o indeksie i działa, a false, jeśli nie działa. Skorzystaj z funkcji napraw(urzadzenia[i].numer), aby naprawić urządzenie o indeksie i a numerze x. 
]
