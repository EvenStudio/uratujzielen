Oddział Provivoltu jest bardzo dobrze ukryty. Jest to szary, niezwracający na siebie uwagi budynek, nie ma nawet loga firmy. Wiesz, że jesteś w dobrym miejscu, bo widać że to "tajna baza". Teraz pora się tam dostać.
Masz mało czasu, a poza tym nie wiadomo gdzie w budynku jest pendrive z powodu zabezpieczeń. 

Wejście do budynku jest w miarę proste. Znajdujesz dziurę w płocie, potem omijasz światła latarek i pod osłoną nocy wchodzisz przez dziurę wyciętą laserem w oknie. Przy okazji omijasz czujnik laserowy położony w oknie. Nie wiesz gdzie teraz iść. Jesteś w ciemnym magazynie, RASU ci nie pomoże bo jest wyciszony, ponieważ nie możesz ryzykować że wyda choć najmniejszy dźwięk. Z braku opcji postanawiasz wyjść z pomieszczenia.
BAM!
Przewróciłeś jakieś metalowe pręty i teraz na pewno usłyszało cię parę osób. Chowasz się za skrzynką, a już sekundę później wchodzą strażnicy z latarkami.
- Zbyszek, zobacz, pręty się przewróciły.
- Janusz, same się nie przewróciły. Ktoś musiał to zrobić.
- No ale jest tu pusto. Może szczury?
- Pewnie tak. Chodźmy po "kawę".
- Dobra! Ile procent ma "kawa"?
- Ciszej! Szybko, ruszajmy.
Wychodzisz z ukrycia jak tylko zamknęły się drzwi. Po chwili opuszczasz pomieszczenie i po kryjomu postanawiasz przeszukać budynek.

Skradanie się i chowanie przed strażnikami bardzo spowalnia przemieszczanie się. Tracisz powoli nadzieję, kiedy nagle znajdujesz porzucony identyfiator podpisany "Zbigniew Kowalski" i jakąś książeczkę. 