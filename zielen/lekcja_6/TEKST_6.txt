Stoisz przed pomnikiem szachistów. Wyspa Bielarska jest całkiem ładna, zwłaszcza w lato. Ale ty szukasz agenta. Na ławeczce siedzi jakis 40 latek w garniturze, więc do niego zagadujesz:
- Lubi pan frytki z kawiorem?
- Eee... Co? Kim pan jest?
Uciekasz od niego, a on na szczęście ma ważniejsze sprawy na głowie i sobie idzie. Za to z boku, pod drzewem siedzi jakiś staruszek. Podchodzisz do niego i mówisz:
- Lubi pan frytki z kawiorem?
- Nie, wolę śledzia z lodami czekoladowymi.
Znalazłeś go! Bez słowa podajesz mu pendrive'a, a on wstaje. Już robi pierwszy krok, kiedy RASU wyskakuje z walizki, kręci się, iskrzy, a poza tym drapie starszego pana:
- Robocie! Zostaw mnie!
Staruszek ucieka, a ty przytrzymujesz robota i wsadzasz go do walizki. Wtedy RASU nagle odzyskuje pełną sprawność i przemawia:
- Spokojnie, ja tylko udawałem. Ale mamy duży problem. Po pierwsze tamten człowiek nie był agentem IEA. Nie mogłem ci o tym powiedzieć, bo mial w kieszeni pistolet. Prawdziwy agent leży nieprzytomny za drzewem ukryty w krzakach. Ale wszczepiłem czip w tego oszusta. Biegnij do centrali, bo staruszek już dawno uciekł!
Na te wieści prawie mdlejesz. Jednak bierzesz się w garść i biegniesz do centrali.

- Jak mogłeś do tego odpuścić?! Plany reaktora termojądrowego stracone! Provivolt już je ma, ale na szczęście plik jest zaszyfrowany. Jednak złamią zabezpieczenia. Mamy bardzo mało czasu! Tu ważą się losy świata! - Twój przełożony, agent PL-1076, jest bardzo wściekły. 
- Mój RASU wczepił czip w oszusta...
- Dobrze! Dzięki temu znajdziemy go! Ale nasze czipy odbierają i wysyłają bardzo wiele sygnałów. Do tego Wroclaw jest pełen fal elektromagnetycznych, a poza tym wróg może mieć zabezpieczenia, zagłuszacze i inne takie. Będziesz musiał wybrać właściwy komunikat, który przedstawi nam położenie agenta, a przy okazji też siedziby Provivoltu. Będziesz musiał potem tam wyruszyć w nocy, odzyskać pendrive'a i zniszyć chociaż część plików w serwerach Provivoltu. Nikt ci nie może pomóc, bo brakuje nam ludzi i część jest na wakacjach. Mam nadzieję że sobie poradzisz!

[łososiowa ramka
Masz bazę danych sygnałów z różnych rodzajów urządzeń IEA (kolumna urzadzenie) z ostatniej godziny. Napisz polecenie, które pokaże nam nadajnik agenta Provivolta. Pamiętaj, że powinniśmy otrzymać sygnał ten jest nadany we Wrocławiu.
]